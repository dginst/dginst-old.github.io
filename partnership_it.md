---
layout: page
title: Partnership
permalink: /partnership_it/
---

# Partnership

Il mercato del lavoro e dei capitali (industria, finanza, venture capital) ha una domanda forte e crescente per tecnici qualificati sui temi bitcoin e blockchain: Digital Gold Institute vuole creare un polo di eccellenza che, partendo dall’attività di ricerca e sviluppo, diventi un ambiente di incubazione per tecnici ed innovatori qualificati a livello internazionale. Facendo leva sugli studenti coinvolti in lavori di tesi e stage, l’obiettivo è diventare un centro che produca almeno una dozzina di figure professionali qualificate all’anno, il cui network di _alumni_ possa generare un ecosistema di competenza e di innovazione.

Digital Gold Institute ha una concezione "centrifuga": un luogo da cui si passa per andare poi in altri lidi, magari internazionali. Le direttrici sono ricerca, sviluppo, formazione e rapporti con le aziende, partendo evidentemente dai partner che ci sostengono ed in sinergia con quel mondo accademico che si è mostrato attento e ricettivo al fenomeno bitcoin e blockchain (ad es. Politecnico di Milano, Milano-Bicocca, ESSEC).

In particolare il Digital Gold Institute avrà come ambiti di attenzione e di ricerca:

- cryptography (Schnorr signature, confidential transactions, MAST, etc.)
- scaling solutions: (lightning network, simplicity, etc.)
- transactions: advanced wallet design, fee estimation, etc.
- security: digital asset safe custody techniques and processes, etc.
- monetary engineering: stablecoin, signorage shares, etc.
- notarization: application for insurance, digital ID, etc.
- blockchain analysis and forensic: BlockSci, Hammersbald, etc.

L'istituto è diretto da [Ferdinando Ametrano](https://www.ametrano.net/about/), a cui si affianca un giovane partner che sarà annunciato a gennaio e che coordina il lavoro del [team](/team/). L’istituto è sostenuto da partnership qualificate che saranno annunciate a gennaio. Ai nostri partner offriamo come pacchetto base:

- una giornata al trimestre, da utilizzare come si preferisce ([formazione](/training_it/), consulenza, supervisione progettuale, dialogo istituzionale, ecc.)
- l'accesso gratuito per due persone a tutte le iniziative formative (ce ne sarà almeno una l'anno di _standing_ a Milano)
- un report trimestrale sull'ecosistema bitcoin: tecnologia, mercati e regolamentazione
- il logo dello sponsor sul sito dell'istituto ed in tutte le iniziative pubbliche, brochure, ecc.
- la possibilità di orientare il lavoro di ricerca e le tesi degli studenti, fatta salva l'approvazione della direzione scientifica dell'istituto
- la possibilità di dialogo privilegiato con gli studenti in funzione di possibili stage, assunzioni, ecc.

Potenziali partner possono [contattarci](https://bit.ly/contact-dgi) per esplorare assieme le opportunità di collaborazione.
